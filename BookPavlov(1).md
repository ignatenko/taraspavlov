
# Функції

## Вступ 

Якщо Ви тримаєте в руках (чи читаєте з екрану) цей підручник - отже, скоріш за все, Вас геть не влаштовує те, як працюють звичайні підручники. Поспішу Вас заспокоїти - цей підручник реально кльовий - анемонівський. Чим він відрізняється від звичайних?

По-перше, він розкриває конкретну тему, а не якісь абстрактні предмети. Що означає “я знаю програму математики за 6 клас” - не дуже зрозуміло, точніше, зовсім не зрозуміло. А “я знаю як розв’язувати лінійні рівняння”, “я знаю як виконувати арифметичні операції з дробами”, “я вмію рахувати відсотки, які має виплатити банк” - це зовсім інше - одразу видно що перед Вами (в дзеркалі) освічена людина. 

По-друге, в цьому підручнику немає готових відповідей. Ну, майже немає. Зате багато запитань. Цей підручник для тих хто любить думати, а не запам’ятовувати.

По-третє, ви не зустрінете тут майстрів, які виготовляють деталі і катери, які плавають за і проти течії. Зате зустрінете задачі, які можуть мати різні розв’язки - так майже завжди трапляється в житті.

З цим підручником працювати легко. є лише три правила:
 - виконуйте всі завдання, одразу, якими б дивними вони вам не здавались;
 - у вас точно виникатимуть запитання - і тому я одразу даю відповідь на них всіх. Ця відповідь - [42]( https://uk.wikipedia.org/wiki/Путівник_Галактикою);
 - фразу “це нечесно” можна використовувати лише один раз за заняття. цей раз не рахуєтся

Почнемо?

# Заняття 1: Множини

Є таке поняття в математиці, на якому базується вся математика, але чомусь його в шкільній програмі немає - *множина*. Множина - це просто набір об’єктів. Будь-яких. Набір, який має назву. Наприклад, давайте напишемо множину учнів в класі і назвемо її $A$:

$$A = \{ледащо, товстунчик, відмінниця, модниця, спортсмен, хуліган\}$$

об’єкти в множині можуть не мати спільних ознак, окрім того, що всі вони належать цій множині. Скажімо в множині:
$$B = \{математика, нудьга, втома, чесність\}$$ 
її елементи не мають нічого спільного між собою, але належать цій одній множині. Просто тому що ми зробили таку множину.

Запис $x \in C$ означає, що елемент $x$ *належить* до множини $C$

**Завдання 1.** 

Вгадайте що означає запис $x \not\in C$

**Завдання 2.**

Придумайте будь-яку свою множину, назвіть її, запишіть з яких елементів вона складається. Звісно, записати треба коректно, так як в прикладі, в фігурних дужках, через кому. Так прийнято серед математиків. Ви ж хочете щоб вас інші розуміли

Якщо кожен елемент множини $A$ належить водночас і множині $B$ - то множину $A$ математики називають *підмножиною* $B$.

Наприклад, множина D = {товстунчик, модниця, відмінниця} - це підмножина множини А, яку ми визначали вище. Адже всі елементи множини D належать також множині А.
Записується це так: DA. 
Якщо хоча б один елемент множини A не належить множині B - то ми гордо можемо стверджувати що A⊄B- А не є підмножиною В.
Звісно, будь-яка множина є підмножиною самої себе.
І природньо, що якщо AB і BA - то множини А і В - однакові. Позначається це ніколи не здогадаєтесь як… A = B
Завдання 3
Здогадайтесь, що означають позначення А⊆В, А⊈В, AB i А⊊В(останнє я в практиці не зустрічав жодного разу за все своє життя, але воно прикольне)
Завдання 4 
Придумайте множину з трьох елементів. Запишіть всі її підмножини. Скільки їх вийде?

Множина, в якій немає елементів, називається порожньою. Позначається ∅. Ця множина зручна, тому що якщо елементів, які нам підходять, немає - то ми завжди можемо написати, що вони належать порожній множині.
Наприклад, правильний розв’язок рівняння х+3=х+2 математичною мовою виглядатиме так: х∅ - ну бо який ти x не бери, все одно 32
До речі, ∅ є підмножиною будь-якої множини. Тому, якщо ви в завданні 4 її забули - додайте, будь ласка. Я знаю що це нечесно.
“Це все прикольно, але для чого?” - скажете Ви? І взагалі, “де мої функції!!! я сюди функції прийшов/прийшла вчити!!!”
Спокійно, доберемось і до функцій - Ви ж хочете їх зрозуміти, а не просто зазубрити правила, чи не так? Інакше Ви б скористались звичайним підручником, який не розмовляє з Вами.
І не дає завдання:
Завдання 5 
Припустимо у нас є п’ятеро дітей: ледащо, дослідник, хитрюга, забувайло і посміхайчик. Ми зробили з ними дві множини: 
X = {ледащо, дослідник, забувайло, посміхайчик}
Y = {дослідник, хитрюга, посміхайчик}
Яка множина вийде, якщо ми об’єднаємо ці множини? 
Яка множина вийде, якщо ми їх перетнемо?
Завдання 6 
Присядьте 10 раз. Пострибайте. Розімніть шию. Спробуйте зловити муху в себе на спині. Ну і що, що завдання не математичне? Ми домовлялись їх робити, не задаючи запитань.

Зробили розминку - можна продовжувати.
Як Ви вже можливо здогадались, з множинами, так само як з числами, можна робити операції.
У множин є три основні операції: об’єднання, перетин і різниця.
Об’єднанням множин А і В називається множина, яка складається з всіх елементів, які належать або А, або В, або ж обом множинам одночасно. Позначається АВ. Наприклад:
А = {стіл, шафа, стілець, хлопчик, немає}
B = {не, шукайте, логіку, тут, немає, її}
Тоді АВ={не, стіл, шукайте, хлопчик, немає, тут, її, шафа, стілець, логіку}
Як бачите, ми не повторяли двічі “немає” - бо це один і той же елемент, просто він зустрічається в обох множинах.
Завдання 7 
Нехай А - множина, яка складається з всіх парних чисел, а В - множина, якій належать всі непарні числа. Як ми називаємо множинуAB?

Перетин множин А і В - це множина, яка складається з всіх елементів, які належать одночасно і множині А і множині В. Позначається АВ.
Наприклад:
А = {я, все, правильно, зрозумів, ?}
B = {так, ти, все, правильно, зрозумів, !}
АВ= {все, правильно, зрозумів}
Завдання 8
Перевірте своє завдання 5. Якщо Ви перетнули і об’єднали множини так як це роблять математики - напишіть 10 раз в зошиті: “я - природжений математик!” Якщо Ви перетнули і об’єднали якось інакше - напишіть: “у мене просто своя математика! я невизнаний геній! ти, підручник, нічого не розумієш!”

Різницею множин А і В називається множина, яка складається з всіх елементів, які належать множині А і, водночас, не належать множині В. Позначається А∖В
Наприклад:
А = {мене, немає, в, множині, В}
В = {ми, є, в, множині, В}
А∖В= {мене, немає}
В∖А= {ми, є}
Завдання з різницею множин придумуйте собі самі, я втомився. Краще розповім вам що означає А. Так позначають потужність множини. У випадку, якщо в множині скінченна кількість елементів - це просто кількість елементів в множині А. Наприклад:
А = {I, can, only, count, to, 5}
А= 6
У випадку якщо множина безкінечна - все значно складніше і цікавіше. З вашого дозволу поки що на цьому не зупинятимемось.
Завдання 9 
Нехай А=5, В=7, АВ=3
Знайдіть:АВ
Власне, це майже все, що Вам потрібно знати про множини. Давайте я ще навчу Вас як їх можна зображати - і Ви з чистою совістю зможете сказати що вмієте працювати з множинами.
Найпоширеніший метод зображення множин - це з допомогою діаграм Ейлера.
На цих діаграмах кожна замкнена фігура - це множина. Всі елементи, які знаходяться всередині фігури - належать цій множині. Здебільшого для цієї цілі використовують кола - вони найкрасивіші. І їх швидше всього малювати. Наприклад, ось ця діаграма описує які символи належать до латиниці, кирилиці і грецьких букв, відповідно.
Ця - економіки держав і об’єднань, до яких вони належать:

А ось ця - географічну приналежність різних територій Британських островів одна до одної:
Завдання 10 
Намалюйте діаграму Ейлера, позначте на ній елементи, якщо: 
А = {1, 3, 4, 6, 10}
B = {2, 5, 8, 9}
C = {1, 2, 3, 4, 5, 6, 7, 8, 10}
D = {3, 4, 6, 9}

Майже все. Дякую за увагу. Сподіваюсь Ви з всім розібрались і зробили всі завдання. Наполегливо рекомендую відпочити трохи перед наступним заняттям. А кому мало - можете глянути завдання для допитливих.
Завдання для допитливих
Як зобразити ∅ на діаграмі Ейлера?
Що таке діаграма Венна? Чи будь-яка діаграма Венна є діаграмою Ейлера?
Намалюйте діаграму Венна для чотирьох множин.
Спробуйте записати перетин множин А і В використовуючи лише операції різниці і об’єднання.
Придумайте формулу, яка показує залежність кількості підмножин множини А від кількості елементів множини А.
Задача:
В класі 35 учнів. Двадцять з них люблять математику, 15 - фізику, п’ятеро не люблять нічого. Скільки учнів любить і математику, і фізику?

Заняття 2: Відображення. Функція.

Тепер, коли ми маємо уявлення що таке множина - можна розбиратись із ще одним дуже важливим поняттям в математиці, про яке вам також не розкажуть в школі - відображенням.
Відображення - це правило, яке ставить у відповідність підмножинам множини X підмножину множини Y. Записують це математики так: f:XY.Це означає, що відображення f перетворює підмножину множини X в підмножину множини Y.
Страшно? Давайте глянемо на приклади - одразу стане простіше.

Приклад 1
Нехай у нас є множина учнів U={Ваня, Марійка, Сашко, Ганнуся} і є множина оцінок O={1,2,3,4,5,6,7,8,9,10,11,12}. Тоді результати контрольної r - це буде відображення множини дітей на множину оцінок: 
r:UO.
Записувати ми їх можемо по-різному:
словами: “Ваня отримав 8, Марійка - 10, Сашко - 11, Ганнуся - 9”
табличкою: 
Ваня
Марійка
Сашко
Ганнуся
8
10
11
9
формулою: r(Ваня)=8, r(Марійка)=10, r(Сашко)=11, r(Ганнуся)=9

Коротше, як завгодно, аби лиш вас однозначно зрозуміли. До речі, у записі формулою видно цікаве позначення - 
r(a)=b
- це означає що відповідно до правила r елементу a множини A відповідає елемент b множини B.
Таке позначення дуже зручне, тому що ми можемо відображення нанизувати одне на одне, послідовно виконуючи. Скажімо:
r(s(t)) означає що ми спершу подіяли на t з допомогою відображення s. А потім на те, що вийшло, подіяли відображенням r. Таким чином дужки відіграють ту ж роль, що і звичайні в виразах, до яких ви вже, сподіваюсь, звикли.

В мене є для Вас гарна новина і погана. Гарна полягає в тому що функція - це один із найпростіших видів відображення. Погана полягає в тому, що нам все одно треба розібратись з відображеннями в цілому. І в мене є для Вас задачки, щоб зробити процес простішим:
Завдання 1
Маємо множину днів тижня W={Mon,Tue,Wed,Thu, Fri, Sat, Sun} та множину настроїв M = {чудовий, гарний, нормальний, так собі, всьопрапала}
Зробіть відображення f:WM- свого настрою протягом тижня.
Запишіть чому дорівнює f(Thu), f(Sun)
Завдання 2
Святий Миколай складав список подарунків на своє свято. У нього є множина діток C={Катруся, Алінка, Маринка, Петрик, Дмитрик} і множина подарунків G={робот, лялька, м’ячик, різочка}. Створіть список подарунків  f:CG. Звісно, одна дитина може отримати декілька подарунків і різні діти можуть отримати однакові подарунки.
Завдання 3
Маємо два відображення s i r. Відомо, що:
s(1)=3, s(2)=1, s(3)=2
r(2)=3, r(1)=2, r(3)=1
Чому дорівнює:
1) s(r(2))=                     2) r(r(3))=
3) s(1)+r(2)=               4) s(3)*s(1)+r(2)=
5) s(s(1)-r(3))              6) s(r(s(r(s(r(1))))))= ?

Якщо відображення завжди точно вказує нам, яким буде результат для будь-якого елемента множини - то таке відображення ми називаємо функцією. 
Наприклад, якщо у нас є результати контрольної - отже ми знаємо хто яку оцінку отримав - отже це функція.
А от, наприклад, якщо у нас є список настроїв в кожен з днів тижня і, відповідно до правила, у нас в четвер інколи чудовий настрій, а інколи - нормальний - тоді це правило - не функція, адже ми не можемо точно дізнатись який настрій у нас буде в четвер. Таке правило буде відображенням, але не функцією.
Хоча якщо вам слово function скаже хтось з іноземців - раджу все одно перепитати що малось на увазі, здебільшого матимуть на увазі саме будь-яке відображення.
Адже математика - найбільш точна наука. 
Насправді - ні. Вас знову обманули.

Mon
Tue
Wed
Thu
Fri
Sat
Sun
в нормі
чудовий
поганий
чудовий, в нормі
в нормі
чудовий
чудовий

Завдання 4
Перевірте, чи відображення, які Ви придумали в завданнях 1 і 2 є функціями?

Давайте уявимо що у вас є таке відображення:

кількість
1
2
3
4
5
6
7
8
9
вартість
5
10
15
20
25
30
35
40
45

Знайома ситуація? Саме так буде виглядати, наприклад, залежність вартості від кількості покупок одного і того ж товару в магазині - така ситуація дуже часто трапляється в нашому житті.
Подібна залежність буде якщо Ви спробуєте визначити залежність довжини шляху від часу (при однаковій швидкості) чи залежність виконаної роботи від відстані, на яку ми перемістили фізичне тіло.
І тут у нас має виникнути три природні заптання:
В чому полягає закономірність? 
Як ми можемо її коротко записати? 
Чи є вона функцією?
Не важко помітити що кожна додаткова одиниця збільшує вартість на однакове число на 5 одиниць. Якщо ми позначимо вартість як y, а кількість як x - отримаємо рівняння, що описує нашу закономірність:
y=5*x
І очевидно що це функція, бо кожному x відповідає лише один y - в 5 раз більше число.
Завдання 5
Придумайте, згадайте (чи загугліть) формули:
залежності механічної роботи від прикладеної сили,
залежності часу від швидкості при однаковій пройденій відстані,
залежність висоти від часу при вільному падінні фізичного тіла.
Завдання 6
Придумайте формули, що описують такі закономірності:
a
0
1
2
3
4
5
6
b
0
1
4
9
16
25
36

k
0
1
2
3
4
5
6
m
1
2
4
8
16
32
64

v
0
1
2
3
4
5
6
u
1
-1
1
-1
1
-1
-1

Завдання 7
Підстрибніть b(7) раз
Присядьте m(4) раз
Поплескайте долонями b(2)*m(3)-u(6) раз
b(a), m(k) i u(v) - функції з завдання 6.

Результат дії функцією називають значенням функції, або ж образом функції.
Те, на що діють функцією називають аргументом функції, або прообразом функції.
В школі і від айтішників ви почуєте перші два терміни, від математиків, особливо в відношенні відображень, а не конкретно функцій - останні два.

В українських школах вчителі часто називають значення функції просто функцією. 
Якщо вчитель притомний - ви можете обережно пояснити йому чому так не коректно казати, скажімо, запитавши в результаті якої дії ми отримуємо “функцію”. 
Людина мала б запідозрити неладне, якщо виявиться що в результаті дії функцією ми отримуємо функцію, або якщо виявить що в неї раптом з’явилась операція без назви.
Якщо вчитель - олдскул - то МОЗ попереджає, що навчання вчителів може бути небезпечним для вашого здоров’я. Не травмуйте краще психіку людині.
Завдання 8
У вас є функція, що описує залежність вартості від кількості придбаних дитиною шоколадок, де p - ціна (price), k - кількість шоколадок
p=23.15*k
Як цю залежність можна прочитати людською мовою?
Знайдіть значення функції якщо її аргумент = 5. Як можна звичайною мовою переформулювати це запитання?
Знайдіть аргумент функції, коли її значення - 100. Що я вас насправді попросив знайти?
Знайдіть найбільше можливе значення аргументу функції, якщо значення функції 200.

Мабуть лише найстійкіші не злякались і не втекли, прочитавши останнє запитання. Так, у аргументу функції також є значення. Аргумент і значення функції - це змінні, а в змінних може бути значення. В принципі можна сказати що у значення функції є своє значення. Це дивно звучить, але абсолютно коректно з точки зору математики.

Для чого ці всі дивацтва? Чому не можна просто людською мовою говорити?

У такого підходу є одна перевага, власне для цього математику і придумали. 
p=23.15*k - це наша залежність
Коли ви почнете говорити мовою математичних термінів то, можливо, помітите що насправді якщо змінити ціну і кількість шоколадок на відстань і час при сталій швидкості - вийде та ж залежність. 
S=V*t, а, отже при постійній швидкості V=23.15 отримаємо, що S=23.15*t
І що маса тіла з однакового матеріалу від об’єму залежить так само. 
m=*V, тож, якщо =23.15 - отримаємо m=23.15*V
Можливо ви знаєте що таку залежність, коли при збільшенні однієї величини в k раз інша також зростає в k раз ще називають прямопропорційна.

Зручно, все ж таки, копіювати і вставляти формули, лише замінюючи букви. От для того математики і придумали ці всі терміни.
Завдання 9
Придумайте, пригадайте чи загугліть ще три пари величин, між якими прямопропорційна залежність. Запишіть ці залежності з допомогою формул. Назвіть аргументи і значення відповідних функцій.
Завдання 10
Яка з вказаних нижче залежностей є прямопропорційною?
a
9
7
5
3
-1
11
15
b
18
14
10
6
-2
-22
30

k
0
-3
2
3
4
5
6
m
1
-8
7
10
13
16
19

v
1
-2
2
3
4
5
6
u
-2
4
-4
-6
-8
-10
-12

Це майже все, що потрібно знати про поняття функції і навіть трішки більше.
В наступних частинах я розповім вам як зображати функції. А також про їх поведінку і як та для чого її досліджувати.
А поки пропоную відпочити, а потім подумати над запитаннями для допитливих.
Завдання для допитливих
Спробуйте вгадати що за залежність названа буквами r, s, t, u:
t(5)="відмінно"t(4)="добре"t(3)="задовільно"t(2)="незадовільно"
r(10)="відмінно"r(9)="добре"r(5)="задовільно"r(2)="незадовільно"
s(91)="є"s(76)="є"s(74)="нема"s(59)="нема" 
(якщо не можете здогадатись - запитайте знайомих студентів)
u(4)="дитина"u(2)="дорослий"u(3)="літня людина"
(загадку я безсовісно вкрав у Сфінкса)

Придумайте будь-яку функцію, в якої:
f(1)=-1f(2)=1f(0)=1
g(x+y)=g(x)+g(y)
h(x+y)=h(x)*h(y)
r(r(x))=r(x)+2
Додам, що в цьому завданні зрозуміти що від вас хочуть значно складніше ніж власне придумати. Так часто в математиці буває. Вірю що ви справитесь, якщо уважно перечитаєте тему і розберете що яка буква в записі означає і що в виразах відбувається.

Придумайте функцію, в якої значення завжди більше за аргумент і при цьому непарному аргументу відповідає парне значення, а від’ємному аргументу - додатнє значення.

Чи є функцією наступне відображення?
y=x2
y=x
x2+y2=1
y=x
y=1x

Чи прямопропорційна залежність між:
кількістю зроблених задач і втомою;
кількістю зусиль і результатом;
впевненістю в собі і знаннями;
кількістю друзів і посмішок?

Заняття 3: Координати.

Чи знаєте ви, що таке координати?
Якщо хтось відповів собі, що ні - змушений його розчарувати - насправді ми всі їх знаємо і використовуємо в житті.

Наприклад, коли ви визначаєте відстань, яку проїхали за кілометровими стовпчиками на трасі - насправді ви використовуєте координати. 
Ви не знаєте що таке кілометрові стовпчики?...

Ну гаразд, тоді ви використовуєте координати, коли граєте в морський бій. 
Що таке морський бій? А мені здавалось це я нудно дитинство провів…

Ну гаразд, лінійкою ви точно всі користувались. А поділки на ній - це також координати.

Ідея координат дуже проста - виявляється кожному числу можна поставити у відповідність якесь місце на прямій. Можна сказати і навпаки, що адресу точки на прямій можна записати числом.
Цю ідею придумав аж в 17 столітті дуже крутий математик Рене Декарт. Тому такі координати часто ще називають декартовими.

Так, знаю, у вас зараз крутиться в голові запитання “чому наші предки були такі тупі, що не могли до таких простих речей здогадатись так довго?”
Насправді це геть не простий принцип. Просто ми виросли в світі, де він вже всюди використовується - і нам то здається очевидним. 
Тож не забудьте згадати Декарта, коли граєте в свій Minecraft - це ж ті самі координати. Бачите от ці числа наверху, які описують позицію? В цій темі ми розберемось як ними користуватись.

Для того щоб відмітити натуральні числа нам знадобиться координатний промінь. Числа на ньому здебільшого позначають зліва направо в порядку зростання. Якщо засумнівались в якому напрямку збільшуються числа - згадайте лінійку.
Хоча, звісно, можна намалювати і в іншу сторону, головне попередити інших про те, поставивши стрілку в іншу сторону. Ну і так робити, звісно, можна, але це дивно.


Якщо ми захочемо працювати і з від’ємними числами - розширимо його до координатної прямої

До речі, відстань між двома сусідніми числами називається одиничний відрізок, тому що виходить що ми за відстань в 1 число беремо саме цей відрізок. А отже вимірюємо такими відрізками
Завдання 1
Намалюйте координатну пряму. Позначте на ній числа A(5), B(0), C(-2), D(2.5), E(-1.3), F(435), G(-212)
Якої довжини ви взяли одиничний відрізок?
Завдання 2
Які числа я позначив на малюнку точками А, B, C, D, E, F, G?


Просто? Поїхали далі.
Що нам робити, якщо треба показати адресу точки не на прямій, а десь на площині? Дядько Декарт це також придумав за нас, однак думаю ви здогадаєтесь самі.
Завдання 3
Як можна записати адресу синьої точки на малюнку?


Це, насправді, геть не складно. Просто нам знадобляться два числа а не одне, бо у нас тепер є два напрямки - по горизонталі і по вертикалі. 
От ця пара чисел і буде адресою точки. В нашому випадку це пара чисел (2;5). Хочу звернути увагу що саме такий запис - в дужках, через крапку з комою - дуже важливий. Тому що він показує що це не два окремі числа, а пара чисел - тобто місце, на якому стоїть число - важливе.
Щоб не було плутанини математики домовились що перше число відповідає за горизонтальну координату, а друге - за вертикальну. Наприклад, в точки з завдання 3 координата (2;5), а не (5;2). 
Здогадайтесь де буде знаходитись точка  (5;2).
До речі, от таку площину, де кожній точці можна дати адресу з допомогою двох координатних прямих називають координатною площиною. А точку (0;0)- початком координат.
Також в українських школах від дітей вимагають знати що горизонтальна вісь називається віссю абсцис, а вертикальна - віссю ординат. 
Живіть тепер з цим.

Для того щоб ускладнити дітям життя від них в школі також вимагають знати що верхня справа четвертинка площини - це перша четверть, та що зверху зліва - друга, та що зліва знизу - третя і та що справа і знизу - четверта. FYI, може знадобиться
Завдання 4
Намалюйте координатну площину. Позначте не ній точки  A(1;3),  B(4;4),  C(-2;3),  D(2;-3),  E(2;5),  F(-2;-3),  G(5;0),  H(2;-5),  I(0;-5)
Завдання 5
Дайте назви точкам з малюнку. Знайдіть і запишіть їх координати. Додайте ще 5 своїх точок і утворіть з них малюнок

Подібним чином можна, до речі, задавати адреси точок і в об’ємній картинці. Просто знадобиться ще одна координата, яка відповідатиме за глибину. Тому він і називається тривимірний - бо потрібно три виміри - три координати.
На малюнку нам не вдастся це точно відобразити - адже листок у нас двовимірний. І тому ми не можемо точно по малюнку визначити координати точки. Зате можемо точно сказати які координати в неї не можуть бути.
Скажімо для точки G з малюнку нижче ми не можемо сказати чи в неї координати (4;4;4) чи, можливо (4,2,6), бо не знаємо наскільки вона “глибоко” на малюнку. Але можемо точно сказати що координати не (0,0,0)
І завдяки цьому систему можна трішки обхитрити і інколи люди можуть таки собі з допомогою картинки зобразити координати тривимірного об’єкта.
Так виходить, бо наша уява легко домальовує неіснуючі лінії і здогадується що де має знаходитись, хоча малюнок цього і не показує точно.
Завдання 6
Знайдіть довжини відрізків AB, CD, EF, AF, DF i BE, якщо
A(7), B(3), С(7), D(-2), E(-7) і F(0)
Як це можна робити “всліпу”, не зображуючи точки на координатній прямій?
Обережно, під задачкою картинка-спойлер


Завдання 7
Підстрибніть стільки раз, скільки одиничних відрізків між точкою Ju(-6.5) і точкою Mp(13,5).

Якщо вам потрібно знайти відстань між точками на площині - треба спершу знайти відстань між ними по-горизонталі і по-вертикалі, а потім скористатись теоремою Піфагора, адже між координатними прямими у нас прямий кут. 
А Піфагор довів колись, що у прямокутному трикутнику можна легко знайти третю сторону, якщо ми знаємо дві. Адже, за теоремою Піфагора, сторона, яка лежить навпроти прямого кута, піднесена до квадрату дорівнює сумі квадратів інших двох сторін. Ви всі чули це дивне закляття “квадрат гіпотенузи дорівнює сумі квадратів катетів”. А тепер знаєте що воно означає.
Чи, можливо, бачили у вигляді формули:
От гіпотенуза - це сторона напроти прямого кута, катети - це дві інші сторони. 
Страшно? Давайте просто порахуємо. 
Довжини катетів на малюнку нижче вийшли 2 і 6. Отже нам потрібно знайти 22= 4, а також 62=36. Потім додати 4 і 36. Сподіваюсь з цим ви справитесь і без мене. А після найцікавіше - треба знайти число, яке якщо помножити саме на себе вийде 40. 
Звісно такого цілого числа не існує. І навіть дробу не існує. Тому математики домовились такі числа називати коренями і позначають 40, це приблизно дорівнює 6.32, якщо необхідно - завжди можна запитати в калькулятора і він вам покаже приблизне значення цього числа.
Тобто довжина червоного відрізка 40.
Чому так страшно і для чого це все?
Моє улюблене запитання, після якого я завжди даю завдання:
Завдання 8
В комп’ютерній грі зомбі біжить за хлопчиком. Якщо він наблизиться до хлопчика ближче як на 10 одиниць - він його спіймає і змусить розв’язувати задачки.
Зараз зомбі знаходиться в точці Zombie(-3;4), а хлопчик - в точці Boy(3;-3). Чи не пора хлопчику вже сідати за задачки?
Завдання 9
Зомбі біжить по вулиці, а дівчинка втікає від нього напряму. Чому вони саме так рухаються - невідомо, можливо дівчинка пролізла в якусь дірку, в яку зомбі не вміщається. Якщо вона прибіжить першою - то втече, якщо ні - розв’язуватиме задачі разом з хлопчиком (ой, здається я спалив відповідь до попередньої задачі). Чи доведеться дівчинці розв’язувати задачі, якщо її швидкість в півтора рази менша аніж в зомбі?


Завдання 10
Хлопчик вистрілив в круглу ціль, центр якої знаходиться в точці O(2;3) і попав в точку M(5;8). Чи попав він в ціль, якщо її радіус - 5 одиниць?

Ще будете задавати дивні запитання, чи досить задачок? Теорема Піфагора і координати - вони всюди. І це треба вміти використовувати.
Так, інколи я буваю дуже впертим і сердитим підручником.

Зате, якщо ви розберетесь з цим - можна сміливо вважати що все основне про координати ви вже знаєте і можете їх далі впевнено використовувати. Тож заняття завершено, залишились задачки для допитливих.
Завдання для допитливих
Відомо що простір можна закрити не лише квадратами чи прямокутниками, а і шестикутниками. Спробуйте придумати координати, щоб дати адресу будь-якому шестикутнику. Як визначати відстань між шестикутниками в ваших координатах?
 
 
З’єднайте в такому порядку точки: 
(4;10), (5;8), (3;0), (6;4), (9;1), (9;5), (12;2), (12;5), (15;3), (15;5), (17;3), (17;5), (18;5), (16;8), (17;8), (15;12), (16;12), (14;15), (15;15), (13;17), (14;17), (11;19), (9;20), (6;20), (3;17), (2;15), (2;14), (1;11), (1;10), (2;7), (2;9), (8;13), (5;12), (4;14), (2;14) 
потім ще з’єднайте між собою: 
(2;9), (4;11), (8;13) 
і додайте ще одну ламану:
(6;14), (9;16), (5;14), (7;14), (7;15) 
Що в вас вийшло?
 
Як працюють географічні координати? Що спільного у них з декартовими? Що відмінного? Знайдіть географічні координати свого міста.
 
Де ще ви зустрічали координати в житті? Чим більше згадаєте - тим крутіше.
Заняття 4: Графіки функцій

А тепер власне те, заради чого ми розбирались з координатами.
Функції також можна зображати. І роблять це з допомогою графіків.
Графіки ви неодноразово зустрічали в житті. І, можливо, навіть самі малювали.

Графіком функції називають геометричне місце точок, при підстановці координат яких в рівняння функції отримуємо тотожність.
Ну окей, окей, давайте людськими словами. 
Графік - це малюнок, який складається з всіх точок, координати яких підходять в рівняння функції.

Графіки зручні для аналізу залежностей, бо люди здебільшого поняття “вище-нижче”, “швидше-повільніше”, “гладко-з розривами” сприймають значно краще за їх математичні аналоги. Роботу навпаки ваш графік нічого не каже, зате з рівнянням функції він із легкістю працюватиме.
Наша задача на це заняття - навчитись “читати” графіки, а також їх створювати.

Наприклад, давайте уявимо що ми вимірювали температуру на вулиці протягом доби і записували в табличку результати. Отримали таке:

0:00
1:00
2:00
3:00
4:00
5:00
6:00
7:00
8:00
9:00
10:00
11:00
+15°С
+14°С
+14°С
+12°С
+11°С
+10°С
+11°С
+14°С
15°С
+16°С
+16°С
+17°С
12:00
13:00
14:00
15:00
16:00
17:00
18:00
19:00
20:00
21:00
22:00
23:00
+16°С
+18°С
+19°С
+21°С
+20°С
+19°С
+18°С
+18°С
+17°С
+15°С
+14°С
+13°С

Завдання 1
Намалюйте координатну площину. Позначте на одній з координатних прямих години, а на іншій - температури. Побудуйте графік цієї залежності, порівняйте свій результат з графіком нижче.

Насправді цей графік - він не дуже чесний. Адже він стверджує, що ми знаємо температуру в кожен момент часу. Хоча насправді ми заміряли її лише 24 рази, тобто знаємо лише 24 точки. Це все тому що хитрі google tables, в яких я робив цей графік, вважають що якщо їм не сказали протилежне - то варто припустити що температура змінювалась рівномірно між нашими вимірами. І тому автоматично зробили кусково-лінійну апроксимацію - дали нам наближені значення просто з’єднавши відомі точки прямими лініями.
Насправді наш графік в цьому випадку мав би виглядати от так:
Припускаю, що він міг вийти у вас от таким:
Я дуже сподіваюсь що ви так не зробили, хоча помилки тут немає. Це просто приблизно як одягати труси через голову - воно то ніби і можна, але незручно і навряд чи вас правильно зрозуміють оточуючі.
Як зрозуміти з якої сторони має бути яка величина? Насправді це ціле мистецтво, але в більшості життєвих задач вам вистачить дуже простого правила - по горизонталі розміщуємо ту величину, від якої залежить інша, а по вертикалі ту, яка залежить. В нас же час не залежить від температури, чи не так? а от температура від часу доби залежить. хай навіть не лише від нього, та все ж.
Хоча так, хто від кого і чому залежить - це одне із найскладніших математичних питань, на яке відповідь знайти часто ой як непросто.
Завдання 2
Одна шоколадна цукерка коштує в магазині 3 гривні. Запишіть формулою залежність вартості від кількості придбаних шоколадок та побудуйте графік залежності між ними. Імовірно вам для цього знадобиться ще створити таблицю залежності.
Що підозрілого в графіку цієї залежності?

Якщо ви чесно виконали попереднє завдання то мабуть помітили що всі знайдені вами точки розташовані на одній прямій. Саме тому таке рівняння називають лінійним.
Будь-яка прямопропорційна залежність описуватиметься лінійним рівнянням і її графіком буде пряма.

А пряма - дуже зручна штука, бо для того щоб її точно побудувати - нам достатньо знайти всього дві точки, після чого просто їх з’єднати.
Ні, я не міг вас про це раніше попередити. Адже вічно дивитись можна на три речі: як горить вогонь, тече вода і діти будують графіки по точках. 
Давайте потренуємось:
Завдання 3
Побудувати графіки залежностей:
пройденого шляху від часу, якщо людина рухається з швидкістю 4км/год. 
d=V*t, де d - відстань (distance), V - швидкість (velocity), t - час (time) 
Маси водяної бомбочки від її об’єму (густина води - 1г/см3)
m=*V, де m - маса (mass), V - об’єм (volume), а  - це густина, тобто маса одного кубічного сантиментра речовини. і не запитуйте чому її позначають саме цією дивною грецькою буквою, яка, до речі, читається “ро”
кількості задачок, які залишилось зробити учню залежно від часу, якщо відомо що він робить їх з стабільною швидкістю 0.5 задачок за годину, а на початку йому треба було зробити 10 задач
сили, яку треба прикласти, щоб втримати тіло, залежно від його маси
Fт=m*g, де Fт- сила (force) тяжіння, m - маса, а g9,8м/с2 - прискорення вільного падіння (g тому що gravity).
І не забудьте подякувати Ньютону, який витримав бомбардування яблуками і придумав для вас останню формулу.

Можливо ви помітили що у всіх формулах є щось спільне.
Насправді кожна з них має такий вигляд:
y=k*x+b
Тут y - значення функції, x - аргумент, а k i b - якісь числа.
Число k, до речі, показує під яким кутом до осей пройде пряма:
якщо k>0 - то пряма йтиме догори
якщо k<0 - то пряма опускатиметься донизу.
Ще можна сказати що збільшення k повертає пряму проти годинникової стрілки, а зменшення - за годинниковою стрілкою.
А число b визначає в якій точці пряма перетне вертикальну вісь - точка (0;b) - буде точкою перетину. Подумайте чому.
Завдання 4
Придумайте ще 5 лінійних залежностей, які вам трапляються в житті, намалюйте їх графіки.

Є ще особливі графіки, які в житті трапляються частіше за інші. Я вам їх просто покажу, щоб вам потім, коли ви їх вивчатимете, здавалось що ви вже знайомі.
Хоча ні, я надто лінивий, краще я вам дам завдання - і ви їх самі побудуєте.
А потім ще і здогадаєтесь де їх зустріти можна.

Завдання 5
Як виглядатимуть графіки функцій? Заповніть таблицю і намалюйте “по точках”:
y=1x
x
-4
-3
-2
-1
0
1
2
3
4
12
13
14
-12
-13
-14
1100
y
































y=x2
x
1
2
3
0
-1
-2
-3
0,5
-0,5
0,1
-0,1
y






















y=2x
x
1
2
3
0
-1
-2
y













Придумати по три приклади де можна в житті зустріти ці три залежності.
Завдання 6
Зітхнути з полегшенням, бо більше ми графіки будувати не будемо в цьому занятті, лише їх читати і аналізувати.
А також присісти 625раз, підстрибнути на правій нозі 23раз, а на лівій нозі 32раз.

Насправді графіки нам розповідають дуже багато. Якщо вони справжні, з життя, а не вигадані дивним підручником.
Наприклад ці два графіки мені люб’язно подарував гравець Hakuna Matata (Solo MMR 6500, TOP-5000 гравець Dota2 в EU регіоні).
Суть гри досить проста: змагаються дві команди, намагаються зламати базу суперника. Це графік, який зоображує баланс “вартості” команд протягом гри. Що можна довідатись з графіка? (візьміть листочок і спробуйте записати всі свої спостереження щоб потім порівняти з моїми)
Ну, по-перше, ми можемо сказати що матч тривав приблизно 40 хвилин.
Окрім того бачимо, що перші 6 хвилин команди грали дуже рівно - не було переваги в жодної. Потім вперед вийшла перша команда і до 15 хвилини отримала перевагу в 10000 золота. однак потім щось трапилось і протягом 10 хвилин вони втратили 30000, віддавши перевагу супернику. Потім помилилась друга команда і протягом двох хвилин віддали супернику майже всі 20000 переваги. Настільки різка зміна може означати лише одне - два рази підряд вся команда померла в бою - при тій перевазі що в них була - це щось майже неймовірне. Після цього тривала боротьба з перемінним успіхом, а під кінець перша команда переламала все ж гру і виграла.
Що ще цікаво? Насправді кожен перелом графіку - це якась подія - бій команд або ще якісь дії, які різко змінюють баланс. Найбільша перевага першої команди була між 8 і 14 хвилинами і в кінці матчу - приблизно 10000 золота. В другої команди була перевага майже 23000 золота - і все ж вона не змогла її втримати.
По напрямку графіку можна сказати що в першій частині гри сильнішою була перша команда, з 15 до 23 - друга, потім, після перелому була майже рівна гра. І лише в кінці, скоріш за все через помилку (ціна помилки збільшується з тривалістю гри) друга команда програла.
Звісно, ця інформація неповна і все будується на здогадках. Але бачите скільки інформації ми можемо витягнути з однієї ламаної лінії. Ось, до речі, ще бонусний графік - тут вказаний баланс досвіду героїв, а не золота. В тому ж матчі. В графіків є спільні речі, а є відмінності. Спробуйте співставити їх.

Далі я пропоную вам спробувати самим проаналізувати графіки.
Але спершу декілька дуже обережних висновків:
не дивлячись на те, що графік показує окремі параметри - ми не можемо точно знати що відбувалось і якою була причина тих чи інших змін. для цього необхідна експертність в сфері. у наведеному вище випадку - потрібно розуміти правила гри. інколи необхідно знати природу процесів, які ви досліджуєте. бо з одної і тої ж залежності можна зробити дуже різні висновки. це настільки важливо що я зраджу своєму правилу і попереджу вас до того як ви наробите помилок
як бачимо цей графік насправді також дискретний - складається з окремих точок, які система просто з’єднала лініями. тому ми могли між ними втратити якусь інформацію. більшість “живих” графіків будуть саме такі - з більшою чи меншою точністю - адже ми не можемо зробити безкінечну кількість експериментів. тому якщо ви бачите от такий точковий графік - він на основі даних. якщо гладкий - імовірно це хтось вже зробив на основі даних модель - і ви працюєте з чиїмось припущенням. звісно все складніше, точкові дані також можна “згладити”, а модель може складатись з окремих точок, але поки що заморочуватись тим не раджу
мають значення не лише окремі точки, а і перегини графіку, напрямок руху. а насправді ще і характер ліній, в яку сторону вони випуклі, тощо
Завдання 7
 Проаналізуйте графіки зміни вартості акцій компаній Facebook, Apple i Amazon. В кого краще йдуть справи? В яку компанію ви б інвестували кошти? Чому?Facebook
Apple
Amazon
Завдання 8
Проаналізуйте графік зміни середньої температури на планеті. Про що свідчить цей графік? 

Як бачите, цей графік виглядає трохи незвично - адже на ньому ставили не точки, а проміжки температур - від найбільшої до найменшої. Червона лінія показує приблизну зміну середньої температури - можна орієнтуватись на неї, хоча сині відрізки теж дають цікаву інформацію.
Завдання 9
Проаналізуйте графік залежності кількості інформації, збереженої людьми з часом. Які висновки можна зробити з цього графіку?
Так, ви могли помітити що у нас на графіку з’явились дані з майбутнього. 
Ні, наші нащадки не вигадали машину часу і не передали нам ці дані. Просто це саме той випадок, коли ми працюємо не з даними, а з моделлю на основі даних. А з її допомогою можна робити передбачення на майбутнє, що автор графіку і зробив.
Завдання 10
Проаналізуйте зміну населення планети з часом. Що ви про це думаєте? До речі, населення планети Марс становить уже 7 роботів.

Я сподіваюсь ви кайфонули від роботи з графіками так само як і я. І аналізували їх не менш ретельно. В наступній темі ми розберемо як можна проводити аналіз функцій більш математично строго. І спробуємо робити схожі висновки про функції зовсім не малюючи графіки.
Ну і, наостанок, щоб закінчити на оптимістичній ноті - ще один графік 
;)


Задачі для допитливих
Проведіть експерименти і побудуйте графіки залежностей:
часу падіння предмету від висоти, з якого його кинули
відстань польоту предмету залежно від сили, з якою його кинули (отримати таку силу як вам потрібно можна, скажімо, з допомогою рогатки, адже закон Гука ніхто не відміняв)
часу падіння предмету залежно від матеріалу з якого він зроблений
втоми від кількості розв’язаних задачок
температури від часу (хоча б протягом тижня, замірюючи декілька разів на день, наприклад, вранці, в обід і ввечері)
цікавості задач залежно від теми в цьому підручнику (і обов’язково покажіть графік мені)


Заняття 5: Функціональний набір молодого бійця.

Я довго думав як правильно назвати цю останню частину, адже тут буде багато всього дуже різноманітного. Трішки про поведінку функцій, трохи про найбільш часто вживані функції, декілька цікавих використань. А також декілька фактів, які освічена людина просто зобов’язана знати.

Давайте спершу познайомимось з параболою. Якщо ви робили всі завдання з попереднього заняття - то вже мали б її бачити.


Парабола - це графік квадратичної функції, тобто функції вигляду:
y(x)=ax2+bx+c, де a, b i c - якісь числа
ще часто ви можете зустріти її в такому вигляді:
y(x)=(x+c)2+d, c i d - також якісь числа.
З першої в другу форму вираз доволі просто перетворюється винесенням повного квадрату.
Чим крута парабола? По параболі, наприклад, літають всі тіла, які ви кинули.
Завдання 1
Кинути щось (чим важче, тим веселіше), перевірити чи траекторія польоту нагадує параболу. Прибрати за собою - ми ж не фізики, а математики.

Насправді парабола нам траплятиметься завжди, коли на тіло діятиме однакове прискорення - тобто швидкість тіла змінюватиметься з однаковою швидкістю. А таке трапляється часто, бо другий закон Ньютона ніхто не відміняв:
F=m*a де F - сила (force), m - маса (mass), а a - прискорення (acceleration). А оскільки тіла під час руху переважно мають постійну масу і сила здебільшого на них діє однакова - то і прискорення буде стале. 
А далі в дію вступає формула, яка дозволяє визначити координату при русі з однаковим прискоренням залежно від часу:
x=x0+V0*t+a*t22, де 
x0- координата, з якої ми почали рух, 
V0 - початкова швидкість, 
a - прискорення, 
t - час.
Ви могли помітити що вона дуже нагадує формулу параболи, яку я вам вище показав.
Завдання 2
Дівчинка кинула водяну бомбочку у хлопця, що пробігав під її вікном і в ту ж мить ввімкнула секундомір. Коли він показав 3 секунди з вулиці почулись обурені крики. Відомо що дівчинка кидала бомбочку горизонтально, тобто початкова вертикальна швидкість - нульова. А висота кожного поверху - 3м. А ще завдяки фізикам ми знаємо що прискорення падіння тіл - 10м/с2. 
На якому поверсі живе дівчинка?

Вам може здатись що ця задача - це просто жарт і таке в житті рахувати не доведеться. Але, насправді, схожим чином військові вираховують звідки було завдано артилерійський удар. Тому що і водяні бомбочки і будь-які некеровані снаряди і навіть метеори всі літають по параболі. Бо залежність між відстанню і часом польоту - квадратична.
І ще одна задача, в якій захована парабола:
Завдання 3
Bugatti Chiron розганяється до 100км/год за 2.5 секунди. Яку відстань за цей час проїде ця машина?

Річ в тім, що машини на однаковому покритті також розганяються з однаковим прискоренням. Бо потужність в машини незмінна (якщо не змінювати натиск на педаль газу) і щеплення з дорогою також більш-менш однакове - а тому і сила тертя буде незмінна. Тому ми можемо скористатись тією ж самою формулою.

Ще одна дуже крута і часто вживана функція - обернено-пропорційна, а її графік називають гіперболою.
Така залежність з’являється коли при збільшенні однієї величини в декілька раз інша зменшується в стільки ж раз. Чи навпаки.
Давайте уявимо що у вас є шматок тканини, з якого ви хочете зшити іншим шматок прямокутної форми. Оскільки у вас тканини однакова кількість - отже площа прямокутника завжди буде однаковою, які б ми не зробили сторони.
Припустимо що у нас є 60см2 тканини. Спробуємо встановити як буде залежати ширина нашого шматка від його довжини.
Ми знаємо що площа прямокутника S=a*b, а отже 60=a*b, звідки отримуємо що a(b)=60b- це і є формула обернено-пропорційної залежності. Це функція, адже кожній ширині відповідатиме конкретна довжина. І навпаки, до речі.


Завдання 4
Заповніть таблицю і побудуйте графік a=60b
b
1
2
3
4
5
6
10
12
15
20
30
60
a

























У мене вийшов от такий графік:
Насправді, якщо його малювати чесно, то варто згадати що числа бувають і від’ємними, просто в нас в задачі довжина, яка такою бути не може. Тому в загальному вигляді гіпербола склаладиметься з двох от таких “гілок” - їх, до речі, математики так і називають гілки гіперболи. Чесна гіпербола матиме приблизно от такий вигляд
Завдання 5
Придумайте ще 5 різних обернено-пропорційних залежностей, намалюйте їх графіки. Ви завжди можете підглянути в завдання з попереднього заняття, де ви придумували прямопропорційні залежності і просто поміняти величини місцями.
Тільки тссс, якщо що - я вам цього не казав.

Що іще цікавого варто знати про гіперболу?
В загальному вигляді її рівняння виглядатиме так:
y(x)=kx+b+c, де k, b i c - якісь числа. Наприклад y(x)=3x-2+1. А в нашому випадку з прямокутником k=60, b=0, c=0. До речі, всі можливі шукані прямокутники можна отримати якщо взяти будь-яку точку з гіперболи і з’єднати з початком координат.
Все тому що координати показують довжину і ширину нашого прямокутника - ми ж між ними встановлювали залежність. У всіх цих прямокутників будуть однакові площі.
Цікава поведінка нашої гіперболи коли коодината буде наближатись до 0. Адже вона буде до нього наближатись все ближче, але ніколи не стане нулем, бо на нуль ми ділити поки не вміємо. Такі лінії, до яких графік безкінечно наближається, але ніколи з ними не зустрічається називаються асимптотами. Звісно ж вони можуть бути не лише в гіпербол. В гіперболи асимптоти завжди дві.

Завдання 6:
Зобразити руками пряму, що проходить під кутом 30 градусів до горизонту.
Зобразити руками пряму, що проходить під кутом 80 градусів до горизонту.
Зобразити руками параболу.
Зобразити руками гіперболу (тільки обережно, щоб без травм). Ви ж пам’ятаєте що гіпербола складається з двох гілок?)


Функції дуже зручні, якщо нам потрібно співставити між собою декілька процесів. Наприклад в економіці є дуже відоме поняття, яке називається точка беззбитковості - це такий момент, після якого бізнес віддає назад всі кошти, в нього вкладені. Все, що заробляється після цього - прибуток.
Наприклад:
Завдання 7
Хлопчик закупив апельсинів на 500 гривень і вирішив торгувати соком. Для цього він взяв на роботу свою сестричку. За день вона може продати 10 стаканів соку. Кожен стакан коштує 15 гривень, але за роботу 5 гривень з кожного стакану сестричка залишає собі. Через скільки днів хлопчик поверне назад свої вкладення? 

Я розумію що ви хитрі порахували скільки у хлопчика чистого прибутку з одного стакану соку і потім поділили суму на це число, отримавши кількість стаканів, які треба продати. Після чого, поділивши на продуктивність сестрички - отримали, що йому потрібно для цього 5 днів.
Це не складно. Але давайте спробуємо зробити це з допомогою функцій.
Нам знадобляться дві функції:
revenue(t) - функція доходу
cost(t) - функція витрат.
revenue(t)=price*productivity*t=15*10*t=150*t - кожен день роботи сестрички приносить хлопчику 150 гривень. price - ціна, productivity - продуктивність - кількість стаканів, які сестра продає за день, t - час (рахуємо в днях)
cost(t)=invest+salary*productivity*t=500+5*10*t=500+50*t -  invest - розмір інвестицій, salary - зарплата (за стакан), решту вже знаємо.
Давайте зобразимо на координатній площині обидві функції:
revenue = 150*t
cost=500+50*tОт ця точка, де лінії перетнулись - це і є точка беззбитковості - в цій точці доходи зрівнялись з витратами. Як бачимо, це сталось саме на 5ий день, а далі хлопчик почав заробляти.
Ви запитаєте “а для чого так складно? задача ж то проста,” - і будете праві, ми дійсно тільки що забивали мікроскопом цвяхи. 
Просто реальні бізнеси виглядають складніше і залежності там не такі прості. Але функції нам все одно дозволяють проаналізувати ситуацію. 
До речі, графіку для цього не достатньо - ми ж не можемо “на око” вгадувати що то за точка, в якій вони перетнулись. Тому нам все одно доведеться розв’язати систему рівнянь, щоб знайти її координати.



Що іще потрібно знати про функції?

Ну, наприклад, інколи значення аргументу не може бути будь-яким. Ви ж ще пам’ятаєте що функція - це відображення з однієї множини в іншу. А множини можуть бути обмежені. Наприклад у випадку з гіперболою
y(x)=1x 
ми не можемо підставляти значення х=0.
Хто знає як записують числові множини може написати культурно:
D(y):x\{0}, або D(x):x(-;0)(0;+)
інші можуть просто написати - х будь-який, окрім 0.
Множина всіх значень, які підставляти можна називається множиною визначення функції. Це саме її позначають D(y).
Завдання 8
Знайдіть множини визначення функцій:
y=2x-1
y=3x-2
y=-2x+3
y=5(x-2)(x-3)(x+1)

У кожної функції є також множина значень - це множина всіх значень, які ми можемо отримати, подіявши функцією.
Наприклад парабола y=x2 може дати нам лише невід’ємні значення, бо квадрат дійсного числа не може бути меншим за 0.
E(y):y[0;+) - y - будь-який між нулем і додатньою безкінечністю

Завдання 9
Знайдіть множини значень функцій:
y=x-3
y=x2+5
y=x2+4x+5
y=x3

В школі ви можете також почути словосполучення “область визначення функції”, або “область значень функції”. Почувши його, запитайте свого вчителя що означає слово “область” і насолоджуйтесь результатом.

Часто потрібно знайти в яких точках функція перетинається з осями. Це досить просто. Для того щоб знайти перетин з горизонтальною віссю треба підставити замість значення фукнції 0 і розв’язати рівняння. Адже якою б не була ця точка, координата значення в ній буде 0.
Наприклад:y=(x-2)(x+3) перетне вісь в двох точках - (2;0) i (-3;0), адже розв’язками рівняння 0=(x-2)(x+3) будуть х=2 і х=-3Якщо нам потрібно знайти перетин з вертикальною віссю - треба навпаки підставити х=0. В нашому випадку це буде точка (0;-6), бо y=(0-2)(0+3)=-6
Для чого шукати перетини? Подумайте що означають ці точки.
Якщо х=0 - отже ми нічого не робили, у нас аргумент нульовий. 
Наприклад, в задачі про точку беззбитковості в цій точці торгівля ще не почалась. 
А в задачі про водне бомбардування в цю мить водяна бомба почала летіти. Тобто це наші початкові умови.
Якщо y=0 - отже у нас в цій точці нульовий результат - це також часто дуже важливо знати, скільки треба прикласти зусиль, щоб вийти на нульовий результат.

А ще функції можуть по-різному поводитись.
Кажуть що функція росте, якщо при збільшенні аргументу збільшується її значення.
Якщо при збільшенні аргументу значення функції зменшується то кажуть що вона спадає.
Скажімо функція grow(x)=3x-2 зростає. В цьому легко переконатись, якщо взяти, наприклад, x=1 i x=4. В першому випадку значення функції буде всього лиш 1, а в іншому - 28. Можна коротко записати що grow(1)=1, а grow(4)=10
Аргумент збільшився - і значення також збільшилось. Отже функція зростає. Чому кажуть що вона зростає? Гляньте на її графікЯк бачите, функція стає все вище, коли рухається вправо. тому ми і кажемо що вона зростає.
Функція down(x)=-12x+3 навпаки спадає, адже чим більший буде х - тим менше вийде значення функції. Скажімо down(0)=3, а down(4)=1
Якщо функція лише спадає чи лише зростає то кажуть що вона монотонна. Ну бо вона занудно, монотонно робить одне і те ж.
Насправді те, як я вам пояснив зростання і спадання цих двох функцій - це не зовсім чесно - адже можливо десь між цими числами, які ми брали для прикладу, функція поводить себе зовсім інакше. Це ми просто хитрі і знаємо вже що вона матиме вигляд прямої - а отже поводитиметься всюди однаково. Але не завжди все так просто.
Якщо все робити чесно (о Боже, я колись щось зроблю все ж таки чесно) - треба робити от так:
у нас є якась функція some(a)=2a-1 яка показує залежність чогось від аргументу a. нам потрібно перевірити чи є вона монотонною. Давайте знайдемо її значення в довільній точці, а також в точці, яка на якесь також довільне число >0 правіше за цю точку:
some(a)=2a-1
some(a+)=2(a+)-1
Пам’ятаєте як порівняти два числа? Для цього їх треба відняти. Якщо більше some(a+)- отже функція зростає, якщо навпаки - спадає.
some(a+)-some(a)=2(a+)-1-(2a-1)=2a+2-1-2a+1=20 отже ця функція зростає.
Чим це відрізняється від мого попереднього обґрунтування для функцій grow i down? Цього разу ми ніде не уточнювали яке саме число a і яке саме число  - а отже це правда для будь-якого числа і будь-якого зміщення аргументу - тому ми можемо сміливо стверджувати що функція зростає.
Це не завжди виходить так просто, інколи можемо отримати нерівність, яка буде залежати від аргументу чи від того, наскільки ми змістились.
Може бути (і ви це побачите в завданнях), що на одному проміжку функція веде себе одним чином, а потім зовсім іншим.
Для того, щоб розв’язувати подібні задачі придумали як знаходити похідну функцію, але це досить непросто і це тема вже для іншої, окремої книжки.
А поки що ми працюємо з графіками і вашою інтуїцією, вона також в математиці дуже важлива.
Завдання 10
Дослідіть функції. Які у них множини визначення і значень. Де вони перетинаються з осями? Які з функцій є монотонними? Що саме з ними відбувається? 
y=5x+7
y=x3
y=5x2+7
y=3+1x
y=2x
y=x+5
y=x

На цьому поки що все. Я вдячний всім, хто пройшов зі мною всі ці нелюдські випробування.
Якщо ви пройшли всі 5 занять, чесно виконали всі 50 основних завдань і перевірили чи все правильно - я вас щиро вітаю - тепер ви вмієте працювати з функціями. Це не означає що ви їх завжди знатимете - адже людська пам’ять любить забувати те, що не використовується. Я не можу вам дати гарантії, що ви зможете зробити всі завдання, зв’язані з функціями, які вимагатимуть від вас в школі.
Але якщо вам трапиться десь функція в житті - ви її впізнаєте і не злякаєтесь. А після цього пригадаєте все що вчили - і виконаєте задачу. Адже неможливо знати все, але варто намагатись все розуміти.
А якщо ви плануєте займатись математикою - функції стануть одним із основних ваших інструментів. І мені буде приємно якщо ви час від часу згадуватимете що вперше про них дізнались на моїх сторінках.
Дякую за роботу, було круто!

О, точно, ледь не забув на радощах: 
Задачі для допитливих


