{
 "cells": [
  {
   "cell_type": "markdown",
   "metadata": {},
   "source": [
    "# Функції\n",
    "\n",
    "## Вступ \n",
    "\n",
    "Якщо Ви тримаєте в руках (чи читаєте з екрану) цей підручник - отже, скоріш за все, Вас геть не влаштовує те, як працюють звичайні підручники. Поспішу Вас заспокоїти - цей підручник реально кльовий - анемонівський. Чим він відрізняється від звичайних?\n",
    "\n",
    "По-перше, він розкриває конкретну тему, а не якісь абстрактні предмети. Що означає “я знаю програму математики за 6 клас” - не дуже зрозуміло, точніше, зовсім не зрозуміло. А “я знаю як розв’язувати лінійні рівняння”, “я знаю як виконувати арифметичні операції з дробами”, “я вмію рахувати відсотки, які має виплатити банк” - це зовсім інше - одразу видно що перед Вами (в дзеркалі) освічена людина. \n",
    "\n",
    "По-друге, в цьому підручнику немає готових відповідей. Ну, майже немає. Зате багато запитань. Цей підручник для тих хто любить думати, а не запам’ятовувати.\n",
    "\n",
    "По-третє, ви не зустрінете тут майстрів, які виготовляють деталі і катери, які плавають за і проти течії. Зате зустрінете задачі, які можуть мати різні розв’язки - так майже завжди трапляється в житті.\n",
    "\n",
    "З цим підручником працювати легко. є лише три правила:\n",
    " - виконуйте всі завдання, одразу, якими б дивними вони вам не здавались;\n",
    " - у вас точно виникатимуть запитання - і тому я одразу даю відповідь на них всіх. Ця відповідь - [42]( https://uk.wikipedia.org/wiki/Путівник_Галактикою);\n",
    " - фразу “це нечесно” можна використовувати лише один раз за заняття. цей раз не рахуєтся\n",
    "\n",
    "Почнемо?\n",
    "\n",
    "# Заняття 1: Множини\n",
    "\n",
    "Є таке поняття в математиці, на якому базується вся математика, але чомусь його в шкільній програмі немає - *множина*. Множина - це просто набір об’єктів. Будь-яких. Набір, який має назву. Наприклад, давайте напишемо множину учнів в класі і назвемо її $A$:\n",
    "\n",
    "$$A = \\{ледащо, товстунчик, відмінниця, модниця, спортсмен, хуліган\\}$$\n",
    "\n",
    "об’єкти в множині можуть не мати спільних ознак, окрім того, що всі вони належать цій множині. Скажімо в множині:\n",
    "$$B = \\{математика, нудьга, втома, чесність\\}$$ \n",
    "її елементи не мають нічого спільного між собою, але належать цій одній множині. Просто тому що ми зробили таку множину.\n",
    "\n",
    "Запис $x \\in C$ означає, що елемент $x$ *належить* до множини $C$\n",
    "\n",
    "**Завдання 1.** \n",
    "\n",
    "Вгадайте що означає запис $x \\not\\in C$\n",
    "\n",
    "**Завдання 2.**\n",
    "\n",
    "Придумайте будь-яку свою множину, назвіть її, запишіть з яких елементів вона складається. Звісно, записати треба коректно, так як в прикладі, в фігурних дужках, через кому. Так прийнято серед математиків. Ви ж хочете щоб вас інші розуміли\n",
    "\n",
    "Якщо кожен елемент множини $A$ належить водночас і множині $B$ - то множину $A$ математики називають *підмножиною* $B$.\n",
    "\n",
    "Наприклад, множина $D = \\{товстунчик, модниця, відмінниця\\}$ - це підмножина множини $А$, яку ми визначали вище. Адже всі елементи множини $D$ належать також множині $А$.\n",
    "Записується це так: $D \\subset A$. \n",
    "\n",
    "Якщо хоча б один елемент множини $A$ не належить множині $B$ - то ми гордо можемо стверджувати що $A \\not\\subset B$ - $А$ не є підмножиною $В$.\n",
    "Звісно, будь-яка множина є підмножиною самої себе.\n",
    "І природньо, що якщо $A \\subset B$ і $B \\subset A$ - то множини $А$ і $В$ - однакові. Позначається це ніколи не здогадаєтесь як… $A = B$\n",
    "\n",
    "**Завдання 3.**\n",
    "\n",
    "Здогадайтесь, що означають позначення $А \\subseteq В$, $А \\not\\subseteq В$, $A \\neq B$ i $А \\subsetneq В$ (останнє я в практиці не зустрічав жодного разу за все своє життя, але воно прикольне)\n",
    "\n",
    "**Завдання 4.**\n",
    "\n",
    "Придумайте множину з трьох елементів. Запишіть всі її підмножини. Скільки їх вийде?\n",
    "\n",
    "Множина, в якій немає елементів, називається порожньою. Позначається $\\emptyset$. Ця множина зручна, тому що якщо елементів, які нам підходять, немає - то ми завжди можемо написати, що вони належать порожній множині.\n",
    "Наприклад, правильний розв’язок рівняння $х+3=х+2$ математичною мовою виглядатиме так: $х = \\emptyset $ - ну бо який ти x не бери, все одно $3 \\neq 2$\n",
    "До речі, $\\emptyset$ є підмножиною будь-якої множини. Тому, якщо ви в завданні 4 її забули - додайте, будь ласка. Я знаю що це нечесно.\n",
    "\n",
    "“Це все прикольно, але для чого?” - скажете Ви? І взагалі, “де мої функції!!! я сюди функції прийшов/прийшла вчити!!!”\n",
    "Спокійно, доберемось і до функцій - Ви ж хочете їх зрозуміти, а не просто зазубрити правила, чи не так? Інакше Ви б скористались звичайним підручником, який не розмовляє з Вами.\n",
    "І не дає завдання:\n",
    "\n",
    "**Завдання 5.**\n",
    "\n",
    "Припустимо у нас є п’ятеро дітей: ледащо, дослідник, хитрюга, забувайло і посміхайчик. Ми зробили з ними дві множини: \n",
    "$$X = \\{ледащо, дослідник, забувайло, посміхайчик\\}$$\n",
    "$$Y = \\{дослідник, хитрюга, посміхайчик\\}$$\n",
    "\n",
    "Яка множина вийде, якщо ми об’єднаємо ці множини? \n",
    "Яка множина вийде, якщо ми їх перетнемо?\n",
    "\n",
    "**Завдання 6.** \n",
    "Присядьте 10 раз. Пострибайте. Розімніть шию. Спробуйте зловити муху в себе на спині. Ну і що, що завдання не математичне? Ми домовлялись їх робити, не задаючи запитань.\n",
    "\n",
    "Зробили розминку - можна продовжувати.\n",
    "Як Ви вже можливо здогадались, з множинами, так само як з числами, можна робити операції.\n",
    "У множин є три основні операції: об’єднання, перетин і різниця.\n",
    "Об’єднанням множин $А$ і $В$ називається множина, яка складається з всіх елементів, які належать або $А$, або $В$, або ж обом множинам одночасно. Позначається $А \\cup В$. Наприклад:\n",
    "$$А = \\{стіл, шафа, стілець, хлопчик, немає\\}$$\n",
    "$$B = \\{не, шукайте, логіку, тут, немає, її\\}$$\n",
    "Тоді $А \\cup В = \\{не, стіл, шукайте, хлопчик, немає, тут, її, шафа, стілець, логіку\\}$\n",
    "Як бачите, ми не повторяли двічі “немає” - бо це один і той же елемент, просто він зустрічається в обох множинах.\n",
    "\n",
    "**Завдання 7.**\n",
    "\n",
    "Нехай $А$ - множина, яка складається з всіх парних чисел, а $В$ - множина, якій належать всі непарні числа. Як ми називаємо множину $A \\cup B$?\n",
    "\n",
    "Перетин множин $А$ і $В$ - це множина, яка складається з всіх елементів, які належать одночасно і множині $А$ і множині $В$. Позначається $А \\cap В$.\n",
    "Наприклад:\n",
    "\n",
    "$$А = \\{я, все, правильно, зрозумів, ?\\}$$\n",
    "$$B = \\{так, ти, все, правильно, зрозумів, !\\}$$\n",
    "$$А \\cap В = \\{все, правильно, зрозумів\\}$$\n",
    "\n",
    "**Завдання 8.**\n",
    "\n",
    "Перевірте своє завдання 5. Якщо Ви перетнули і об’єднали множини так як це роблять математики - напишіть 10 раз в зошиті: “я - природжений математик!” Якщо Ви перетнули і об’єднали якось інакше - напишіть: “у мене просто своя математика! я невизнаний геній! ти, підручник, нічого не розумієш!”\n",
    "\n",
    "Різницею множин $А$ і $В$ називається множина, яка складається з всіх елементів, які належать множині $А$ і, водночас, не належать множині $В$. Позначається $А ∖ В$\n",
    "Наприклад:\n",
    "$$А = \\{мене, немає, в, множині, В\\}$$\n",
    "$$В =\\{ми, є, в, множині, В\\}$$\n",
    "А∖В= {мене, немає}\n",
    "В∖А= {ми, є}\n",
    "Завдання з різницею множин придумуйте собі самі, я втомився. Краще розповім вам що означає А. Так позначають потужність множини. У випадку, якщо в множині скінченна кількість елементів - це просто кількість елементів в множині А. Наприклад:\n",
    "А = {I, can, only, count, to, 5}\n",
    "А= 6\n",
    "У випадку якщо множина безкінечна - все значно складніше і цікавіше. З вашого дозволу поки що на цьому не зупинятимемось.\n",
    "Завдання 9 \n",
    "Нехай А=5, В=7, АВ=3\n",
    "Знайдіть:АВ\n",
    "Власне, це майже все, що Вам потрібно знати про множини. Давайте я ще навчу Вас як їх можна зображати - і Ви з чистою совістю зможете сказати що вмієте працювати з множинами.\n",
    "Найпоширеніший метод зображення множин - це з допомогою діаграм Ейлера.\n",
    "На цих діаграмах кожна замкнена фігура - це множина. Всі елементи, які знаходяться всередині фігури - належать цій множині. Здебільшого для цієї цілі використовують кола - вони найкрасивіші. І їх швидше всього малювати. Наприклад, ось ця діаграма описує які символи належать до латиниці, кирилиці і грецьких букв, відповідно.\n",
    "\n",
    "![](lec1_image.png)\n",
    "\n",
    "Ця - економіки держав і об’єднань, до яких вони належать:\n",
    "\n",
    "А ось ця - географічну приналежність різних територій Британських островів одна до одної:\n",
    "Завдання 10 \n",
    "Намалюйте діаграму Ейлера, позначте на ній елементи, якщо: \n",
    "А = {1, 3, 4, 6, 10}\n",
    "B = {2, 5, 8, 9}\n",
    "C = {1, 2, 3, 4, 5, 6, 7, 8, 10}\n",
    "D = {3, 4, 6, 9}\n",
    "\n",
    "Майже все. Дякую за увагу. Сподіваюсь Ви з всім розібрались і зробили всі завдання. Наполегливо рекомендую відпочити трохи перед наступним заняттям. А кому мало - можете глянути завдання для допитливих.\n",
    "Завдання для допитливих\n",
    "Як зобразити ∅ на діаграмі Ейлера?\n",
    "Що таке діаграма Венна? Чи будь-яка діаграма Венна є діаграмою Ейлера?\n",
    "Намалюйте діаграму Венна для чотирьох множин.\n",
    "Спробуйте записати перетин множин А і В використовуючи лише операції різниці і об’єднання.\n",
    "Придумайте формулу, яка показує залежність кількості підмножин множини А від кількості елементів множини А.\n",
    "Задача:\n",
    "В класі 35 учнів. Двадцять з них люблять математику, 15 - фізику, п’ятеро не люблять нічого. Скільки учнів любить і математику, і фізику?\n"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.6.7"
  }
 },
 "nbformat": 4,
 "nbformat_minor": 2
}
